<!DOCTYPE html>
<html lang="en">

  <head>

    <meta charset="utf-8">
    <meta name="viewport" content="width=device-width, initial-scale=1, shrink-to-fit=no">
    <meta name="description" content="">
    <meta name="author" content="">

    <title> Manian.me</title>

    <!-- Bootstrap core CSS -->
    <link href="vendor/bootstrap/css/bootstrap.min.css" rel="stylesheet">

    <!-- Custom fonts for this template -->
    <link href="vendor/font-awesome/css/font-awesome.min.css" rel="stylesheet" type="text/css">
    <link href="https://fonts.googleapis.com/css?family=Montserrat:400,700" rel="stylesheet" type="text/css">
    <link href="https://fonts.googleapis.com/css?family=Lato:400,700,400italic,700italic" rel="stylesheet" type="text/css">

    <!-- Plugin CSS -->
    <link href="vendor/magnific-popup/magnific-popup.css" rel="stylesheet" type="text/css">

    <!-- Custom styles for this template -->
    <link href="css/freelancer.min.css" rel="stylesheet">

  </head>

  <body id="page-top">

    <!-- Navigation -->
    <nav class="navbar navbar-expand-lg bg-secondary fixed-top text-uppercase" id="mainNav">
      <div class="container">
        <a class="navbar-brand js-scroll-trigger" href="#page-top">Manian.me</a>
        </div>
    </nav>

    <!-- Header -->
    <header class="masthead bg-primary text-white text-center">
      <div class="container">
        <h1 class="text-uppercase mb-0">ஒவ்வாமை </h1>
        <hr class="star-light">
        <h2 class="font-weight-light mb-0">மீண்டும் ஜலால்</h2><br>
      
      </div>
    </header>

    <!-- Portfolio Grid Section -->
    <section  id="portfolio">
      <div class="container">
        <div class="font-weight-light mb-0">
          <p> அரையாண்டுத் தேர்வு இன்றுடன் முடிவடைந்தது. அந்தப் பள்ளி வாகனம் இதுவரை இந்த மாணவர்களை இத்துணை ஆனந்தக்களிப்பில் பார்த்ததே இல்லை. அந்த உற்சாகக்க்கூட்டத்தினூடே பாந்தமாய் அமர்திருந்தான் ஜலால்.  வேத், சதீஸ் மற்றும் ஜலால் மூவரும் ஒருவரின் பின்னர் ஒருவராகத் தங்கள் நிறுத்தத்தில் இறங்க காத்திருந்தனர்.</p> 
          <p> பள்ளிப்பேருந்து நின்றவுடன் சதீஸ் இறங்க அருகில் நின்றிருந்த ஆட்டோ குமார் சதீஸை தன் தலையில் தூக்கிக்கொண்டு "வாடா மவனே இன்னும் பத்து நாள் நீ இந்த அப்பன் கூட அப்டியே சாலியா ஊரையே ராசா மாரி சுத்தப்போற, மொதல்ல உங்க ஆத்தா கையால போய்ச் சாப்டுவோம் வா" என்றபடி தன் ஆட்டோவில் குண்டுக்கட்டாய் தூக்கிக்கொண்டு பறந்தான். அடுத்து வேத் இறங்க அருகில் நின்றிருந்த அவன் அம்மா ஷெனாயா அவன் பையை வாங்கிக்கொண்டு காகிதம் சுற்றிய பர்கரை அவன் வாயில் திணித்து "ஹவ் இட்" என்றாள். சற்றே தூரத்தில் தன் மேர்சிடிஸ் காரை பெரும் சத்தத்துடன் துவக்கி "ஹே வேத் பேட்டா கம் பாஸ்ட்" என்று சிரித்தார் அவன் தந்தை. கடைசியாக ஜலால் இறங்க பேருந்து நிலையத்தின் அருகே நபிஸாவும் அப்துல்லாவும் நின்றுகொண்டிருந்தனர். நபிஸா ஜலாலை பார்த்து புன்னகைக்க அப்துல்லா அவன் பையை வாங்கிக்கொண்டார். மூவரும் வீடு நோக்கி நடக்கத் தொடங்கினர். நபிஸா " லீவு வேற விட்டுட்டாங்க, இன்னும் பத்து நாள் இவன வீட்ல தனியா எப்படி விடறது, யாரு இருந்து பாத்துப்பா" என்று முன்னால் நடக்கும் ஜலாலின் தலை முடியைக்  கோதிக்கொண்டு அப்துல்லிடம்  புலம்புகிறாள். "அதான் நம்ப ரிஸ்வி இருக்கே அப்பறம் என்ன" என்று அப்துல் கேட்க, "அவளுக்கு டென்த்து ஸ்பெஷல் கிளாஸ் இருக்கு மத்தியானம் போனா பாவம் ராத்திரிக்கு தான் வரும் எம்பொண்ணு " என்றாள். "சரி மத்தியானத்துலேந்து சாயங்காலம் வரைக்கும் தானே அதெல்லாம் அவன் இருந்துப்பான் "ஏன் கண்ணு " " என்றார் அப்துல் ஜலாலை பார்த்து. "ஹான் அப்பு" என்றான் ஜலால்.</p>

          <p>வீட்டின் கதவை திறந்ததும் மேஜையில் புத்தகம் வைத்துப் படித்துக்கொண்டிருந்த ரிஸ்வியைப் பார்த்து "ஹே.....ய்.....  எனக்கு இன்னும் பத்து நாள் லீவாச்சே" என்று அவளை கேளிக்கையாக பார்த்து கத்தினான் ஜலால். உடனே பக்கத்தில் இருந்த புத்தகத்தை ஜலால் மீது எறிந்தாள் ரிஸ்வி. ஜலால் வேகமாய்ப்போய் அவளை தள்ளி அவள் மீது ஏறி அவள் தலையில் குட்டத்தொடங்கினான். நபிஸா ஜலாலை இழுத்து பிடித்து வயசுக்கு வந்த புள்ளய தொடாத அடிக்காதனு எவ்ளோ தரவ சொல்றது என்று எறிந்து விழுந்தார். ஜலால் சோகமாய்ப்போய் அமர்ந்ததும் அவனை பார்த்து நாக்கை துருத்தி கேளிக்கை செய்தாள் ரிஸ்வி. "ஆமா ஆள் வளந்த அளவுக்கு அறிவு வளர" என்று முணுமுணுத்துக்கொண்டான். 
          </p> 
          <p>அடுத்த நாள் காலையில் நபிஸா இருவருக்கும் சமைத்து விட்டு இருவரையும் எழுப்பி சண்டை போடாம அடிச்சிக்காம இருக்கணும் என்று எச்சரித்துவிட்டு அப்துலுடன் வண்டியிலேறி வேலைக்கு புறப்பட்டாள். ஜலால் வழக்கம் போல் தன் காமிக் புத்தகளுக்குள் மூழ்கினான். மணி பன்னிரெண்டு ஆனந்தும் ரிஸ்வி தன் புத்தமூட்டையைக் கட்டிக்கொண்டு, தனக்கும் ஜலாலுக்குமென இரு தட்டில் மத்திய உணவை பரிமாறிவிட்டு "ஜலால் சாப்பிட வா " என்று கத்தினாள். ஜலால் சட்டென வந்து நீ போட்ட சாப்பாடெல்லாம் நான் சாப்பிட மாட்டேன் உன்னால தான் திட்டு வாங்கறேன் நீ என் கூட பேசாத என்று முகத்தை காட்டினான். வீட்டு வாசலில் கதிஜா தன் மிதிவண்டியில் வந்து "ஏ.... ரிஸ்வி... ரெடியா சீக்கிரம் வா" என்றவுடன் ஜலாலுடன் சண்டை போட நேரமில்லாமல் தனக்கென வைத்திருந்த தட்டிலிருந்து வேகமாக மூன்று வாய் சாப்பிட்டுவிட்டு "சாபிடலென சாவு " என்று ஜலாலை பார்த்து கத்திவிட்டு கிளம்பிவிட்டாள்.</p>

          <p>அவள் தெருவை தாண்டுவதை ஜன்னலின் இடுக்கிலிருந்து பார்த்துவிட்டு வேகமாய் ஓடி மேஜை மீது இருந்த முழு உணவையும் காலி செய்தான் ஜலால். ரிஸ்வி ராத்திரி திரும்பி வந்துவிட்டு ஜலாலிடம் மன்னிப்பு கேட்டு அவனை கட்டிக்கொண்டாள் ஜலால் மீண்டும் அவளை தள்ளிவிட்டான். நபிஸா மீண்டும் ஒருமுறை இருவரையும் எச்சரித்தாள் "இப்போ இப்படி தொட்டு தொட்டு பேசிட்டு அப்புறம் அவன் அடிச்சிட்டான் இவ கொட்டிட்டானு வந்து நிக்க கூடாதுன்னுதான் இப்போவே சொல்றேன் இன்னொரு தரவை பாத்தேன்னா ரெண்டுபேரையும் தொலைச்சிருவேன்" என்றாள். ரிஸ்வி ஜலாலை சமாதானப்படுத்துவதற்கு அவர்கள் சிறுவயதில் அம்மீ மடியில் கட்டிப்பிடித்துக்கொண்டு இருக்குமாறு இருக்கும் பழைய படம் ஒன்றைத் தேடி எடுத்து ஜலாலின் கண்பட அவன் அறையில் வைத்தாள். </p>

          <p>இந்த விடுமுறை ஒன்பது நாளும் ஜலால் ரிஸ்வியிடம் பேசவில்லை. இன்று பத்தாவது நாள் விடுமுறையின் கடைசி நாள், இரவு ஜலால்  தன் அறையில் தொலைக்காட்சி பார்த்துக்கொண்டிருந்தான். படம் "மகாநதி". பெரும் விருப்பமில்லாமலே அந்த படத்தை பார்த்துக்கொண்டிருந்தான். திடீரென அவன் தன்னை அந்த படத்துடன் இணைத்து பார்க்க தொடங்கிவிட்டான். பரணியும் காவேரியும் அவனுக்கு ஜலாலும் ரிஸ்வியாகவுமே தெரிந்தனர். படம் முழுவதும் அந்த கையாலாகாத தகப்பனை திட்டிக்கொன்டே இருந்தான்.திடீரென அந்த சிறுவன் தொலைந்ததும் ஏதோ தானே தொலைந்து விடுவது போல் ஓடிச்சென்று தன் வீட்டின் வாசற்கதவை தாழிட்டான். ஏதோ இனம் புரியாத ஒரு பயம் ஜலாலுக்குள் ஊடுருவத் தொடங்கியது. படத்தில் கிருஷ்ணா சிறைவாசத்திலிருந்து திரும்பியதும் தொலைந்த தன் பிள்ளைகளை தேடும் காட்சிகளில் திரையில் தெரியும் ஒவொவொரு முகத்தையும் சல்லடை போட்டு அவர்களும் சேர்ந்து ஜலாலும் தேட ஆரம்பித்தான். ஜலால் பரணி கிடைப்பான் என்னும் நம்பிக்கை இழக்கும் நேரத்தில் பரணி கிடைத்துவிட தன் இருக்கையிலிருந்து குதித்தெழுந்தான். அப்போது ஜலால்மீண்டும் நிறைவாக ஜலாலாக மாறினான். இந்த நிறைவு நொடிகள் கூட நிலைக்கவில்லை. அடுத்த காட்சியிலேயே தொலைந்த பரணி காலையில் எழுந்து தான் அக்காவை பற்றி கேட்கும் பொது ஜலாலில் இதயத்துடிப்பு மீண்டுமொருமுறை நின்றது. ஜலால் மீண்டும் காவேரியை முன்னிருந்த திரையில் தேடத் தொடங்கினான்.
          </p>
          <p>  கிருஷ்ணாவும் பஞ்சாபிகேசனும் கொல்கத்தாவில் சோனாகாஜியில் காவேரியை தேட போனதும், ஜலால் காவேரி இங்கு இருக்கக்கூடாது என்று வேண்டிக்கொண்டான். காவேரி, ஜலாலின் வேண்டுதல் பலிக்காமல் அங்கே கிடைக்க அவளை மிகப்பெரிய போராட்டத்திற்கப்பறம் மீட்டுக் கொண்டு வரும் காட்சில் கிருஷ்ணாவை விட அதிகம் அழுதுபுரண்டது ஜலால்தான். சரி அவள் கிடைத்துவிட்டால் என்று ஆறுதல் அடையும் முன் அடுத்த காட்சியில் தூக்கத்தில் காவேரி வேதனையில் புலம்பும் காட்சியை பார்த்துவிட்டு, பாரம் தாங்காமல் அழுது கொண்டு படத்தை பாதியில் நிறுத்திவிட்டான். விறுவிறென கீழே சென்று ரிஸ்வியின் அறைக்கதவை திறந்தான் ரிஸ்வி அங்கு இல்லை. "அம்மீ ரிஸ்வி எங்க"
என்று கத்திக்கொண்டு அடுப்படி நோக்கி ஓடினான். "அவள எண்ணெய் வாங்க கடைக்கு அனுப்பிருக்கேன்" என்றவுடன் பித்து பிடித்தாற்போல வாசற்கதவை திறந்த படியே போட்டு விட்டு தெருமுனையில் இருக்கும் கடை நோக்கி ஓடினான். அன்றுவரை  அவன் அப்படியொரு ஓட்டம் ஓடியதே இல்லை. கடையில் பெரும் கூட்டம். கிருஷ்ணா காவேரியை தேடியவாரே ஜலாலில் கண்களும் ரிஸ்வியின் ஏக்கத்துடன் கரைபுரண்டோடியது. எங்கு தேடியும் ரிஸ்வி இல்லை. தன் கண்களை துடைத்தவாறே வீடு நோக்கி ஒரு வாழ்க்கையின் ஓட்டத்தை பிடித்தான். உள்ளே நுழைந்ததும் ரிஸ்வி சோபாவில் அமர்ந்திருந்தாள் அம்மீ எதிரில் நின்றுகொண்டிருந்தார். ஜலால் மனதினில் அப்படி ஒரு சந்தோஷம், தொலைந்து மீண்டும் கூட்டத்தை அடைந்த ஆட்டுக்குட்டியல்போல் துள்ளினான், ஓடிச்சென்று அவளை கட்டிக்கொள்ள வேண்டுமென்று நினைத்தான். அனால் தோட்டுப்பேசுவதற்குத்தான் இங்கே தடையாயிற்றே. அம்மீக்கு பயந்து சோபாவில் ரிஸ்வியின் அருகே சென்று அவன் கைகள் உரசும் வண்ணம் நெருங்கி அமர்ந்து அவளை பார்த்து ஒருதரம் சிரித்தான். இந்த நெருக்கம் அவனுக்கும் பற்றவில்லை இனிஒருமுறை அவளை விட்டுவிட ஒரு சந்தற்பமேனும் தர அவன் தயாராக இல்லை. சட்டென தன் அறைக்கு ஓடிச்சென்று இருவரும் சிரித்துக்கொண்டு மழலை மாறாமல் கட்டித்தழுவிக்கொண்டிருக்கும் அந்த சிறுவயது படத்தை எடுத்து கட்டிக்கொண்டான்.
</p>

          <p> அன்று ஜலாலிற்கு வெரும் பத்து வயது. ஒரு பத்து வயது சிறுவனுக்கு என்ன புரிந்திருக்கும் அங்கு காவேரிக்கு என்ன நேர்ந்திருக்கும் என்று புரிய வாய்ப்பு இல்லை இருந்தும் அந்த படம் அவனுக்கு ஏற்படுத்திய தாக்கம் இன்றுவரை அகலவில்லை.
          </p>

          <p>இன்றும்  இருபத்திமூன்று வயதில் ஜலாலை அந்த தாக்கம் விடாமல் துரத்தி வருகிறது. இன்று ரிஸ்வியிம் ஏழாம் நினைவு நாளில் தன் அறையில் அவர்களின் படத்திற்கு முன் தலைகுனிந்து நிற்கிறான் அன்று தன் அன்பிற்கு தாழிட்ட ஜலால்.
          </p>
<div class="jumbotron">
          வாழிக்கையில் பல அறிய அனுபவங்களை ஒரு சிறிய படம் போகிறபோக்கில் தந்துதான் விடுகிறது.
</div>
          
        <br>
        <h7 class="text-center text-secondary mb-0"><i>~A ManiShankar story</i></h7>
        </br>
      </br>
      <p><a href="https://manishankarbalu.github.io/story5.html">ஜலால் அத்யாயம் 1 : பாச கயிறு</a>
        <p><a href="https://manishankarbalu.github.io/story6.html">ஜலால் அத்யாயம் 2 : இன்மை</a>   </p>
        <p><a href="https://manishankarbalu.github.io/story7.html">ஜலால் அத்யாயம் 3 : மீதம் இருந்த  62</a>   </p>
        </div>
      </div>

       <div class="jumbotron">
      <center>
        <img display="inline"  height="75%" width="35%" src="img/st8-d.jpg">
        <img display="inline" height="75%" width="25%" src="img/st8-c.jpg">
        </center>
        </div>
    </section>

   
    <!-- Footer -->
    

    <div class="copyright py-4 text-center text-white">
      <div class="container">
        <small>Copyright &copy; Manishankar 2019</small>
      </div>
    </div>

    <!-- Scroll to Top Button (Only visible on small and extra-small screen sizes) -->
    <div class="scroll-to-top d-lg-none position-fixed ">
      <a class="js-scroll-trigger d-block text-center text-white rounded" href="#page-top">
        <i class="fa fa-chevron-up"></i>
      </a>
    </div>

    <!-- Bootstrap core JavaScript -->
    <script src="vendor/jquery/jquery.min.js"></script>
    <script src="vendor/bootstrap/js/bootstrap.bundle.min.js"></script>

    <!-- Plugin JavaScript -->
    <script src="vendor/jquery-easing/jquery.easing.min.js"></script>
    <script src="vendor/magnific-popup/jquery.magnific-popup.min.js"></script>

    <!-- Contact Form JavaScript -->
    <script src="js/jqBootstrapValidation.js"></script>
    <script src="js/contact_me.js"></script>

    <!-- Custom scripts for this template -->
    <script src="js/freelancer.min.js"></script>

  </body>

</html>
